---
layout: default
title: SP 1 Brainstorm
has_children: false
nav_order: 3
has_toc: true
---

# Brainstorm

\[_Noot voor leerkrachten: we geven hier enkele handvaten, maar we raden je aan zelf na te denken hoe je binnen jouw leerlingengroep de brainstorm best vormgeeft._\]

__Brainstorm: welke 'problemen' in je schoolomgeving zou je mogelijk in kaart kunnen brengen of oplossen met behulp van IoT?__


Als je moeite hebt om iets te bedenken, sta dan even stil bij volgende zaken:
* Zijn er bepaalde zaken binnen je school die jou of anderen vaak storen? Kan je via IoT dit probleem beter in kaart brengen?
    * Bv. veel leerlingen vinden de klaslokalen te koud, maar de directie doet er niets aan. Misschien kan je hen wel overtuigen o.b.v objectieve meetgegevens door gedurende lange tijd de temperatuur in meerdere klaslokalen te monitoren.
* Zijn er dingen in je schoolomgeving die je graag eens beter zou onderzoeken? 
    * Bv. Jullie hebben met de klas in PO twee affiches gemaakt voor het schooltoneel. Welke affiche vinden leerkrachten en leerlingen het mooiste? Via IoT kan je hen laten stemmen met behulp van de drukknoppen en de responsen live monitoren.
* Denk eens na welke problemen/bezorgdheden/uitdagingen vaak besproken worden in het nieuws: klimaatverandering, vervuiling, ... Kan je er nog opsommen? Kan je één van die maatschappelijke uitdagingen in je schoolomgeving met IoT aanpakken of onderzoeken?
    * Bv. er wordt vaak gezegd dat het binnenklimaat niet optimaal is: (klas)lokalen worden te weinig verlucht. Maar hoe erg is het nu echt gesteld met de luchtkwaliteit in je klaslokaal? Meet het na met behulp van de IoT-omgevingssensor.

	
Je hoeft je zeker niet te beperken tot de voorbeelden die hier opgesomd worden. Laat je creativiteit de vrije loop.	

We lijsten later de _randvoorwaarden_ nauwkeurig op, maar hou nu er nu alvast rekening mee dat de IoT sensoren volgende zaken kunnen opmeten:
* geluid
* temperatuur
* luchtdruk
* (relatieve) luchtvochtigheid
* luchtkwaliteit
* drukknoppen: bv. gebruikers hun voorkeur laten ingeven, laten stemmen, ...