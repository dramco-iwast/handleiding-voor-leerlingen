---
layout: default
title: Internet der Dingen
parent: SP 2 Randvoorwaarden IoT systeem
has_children: true
nav_order: 1
has_toc: true
---

# Wat is het Internet der Dingen (Internet-of-Things - IoT)?
Het aantal geconnecteerde apparaten is de laatste 50 jaar exponentieel gegroeid. Zo een geconnecteerd apparaat bestaat uit elektronica die gegevens verzamelt, verwerkt 
en uitwisselt met andere geconnecteerde apparaten. Die gegevens kunnen heel divers zijn, zoals temperatuur, locatie, spraak, foto’s of video, enz.

Begin 2000 introduceerde een wetenschapper aan de bekende Amerikaanse universiteit MIT de term ‘het internet der dingen’, in het Engels Internet of Things of 
(de term die we vanaf nu zullen gebruiken) kortweg IoT. Hiermee doelde hij op een toekomst waarin alle fysische voorwerpen in de wereld geconnecteerd zouden zijn in
 één groot netwerk. De ambitie van IoT is een ‘slimme wereld’ te maken. Door een grote hoeveelheid ‘domme’ apparaten te connecteren kan een veelheid aan toepassingen
 met moderne technieken aangepakt worden. Zo kennen we nu al slimme thermostaten, geconnecteerd aan het internet, die weten wanneer jij niet thuis bent. 
 In die situatie zal het stoppen het huis te verwarmen met het doel energie te besparen. Ook sporthorloges, die je hartslag, snelheid en trapfrequentie meten tijdens het fietsen,
 kunnen je fitheid en vermoeidheid monitoren. Deze toepassingen hebben als doel de levenskwaliteit van de gebruiker te verbeteren.

