---
layout: default
title: Start uitdaging
nav_order: 2
---
# Uitdaging
Het internet verbindt ons, mensen, met elkaar en laat ons toe met elkaar te communiceren, eenvoudig informatie te raadplegen, enz. Het Internet der Dingen is een uitbreiding op dit internet dat we allen kennen.
In plaats van _mensen_, verbindt het Internet der Dingen verbindt _dingen_ met elkaar en met het internet. Het Internet der Dingen maakt domme dingen _smart_ door alledaagse dingen te verbinden met het internet. 
Denk bijvoorbeeld aan een _slimme thermostaat_: de thermostaat in je living wordt verbonden met het internet en kan daardoor _slimme dingen_ doen, 
bv. je huis verwarmen tegen de tijd waarop jij thuis komt. 

Vaak is de eerste stap te zorgen dat je vanop afstand informatie over de _smart devices_ ter beschikking hebt, zodat je hierop kan inspelen. Denk bijvoorbeeld aan slimme planten die automatisch water krijgen terwijl je op reis bent: de eerste stap is registreren wanneer de planten water moeten krijgen. 
Die informatie komt van _sensoren_. Binnen dit project stellen wij _sensoren_ tot jullie beschikking die aan het internet verbonden zijn en hun informatie doorsturen naar een website.

Vaak volgt op het registreren van de informatie uit sensoren ook een actie: bv. de plant water geven. 
Die actie kan automatisch plaatsvinden met behulp van _actuatoren_. Een actuator kan bijvoorbeeld aan een soort watersproeier zijn die automatisch je planten bewatert. 
Maar de actie kan ook manueel uitgevoerd worden: als jij het signaal krijgt dat je plant toch wel dringend water moet krijgen, kan jij die gaan bewateren.
Binnen dit project worden __geen actuatoren__ ter beschikking gesteld. 

Nu je een beetje besef hebt van wat het Internet der Dingen is (wat verderop nog uitgebreider uitgelegd wordt), en uit welke onderdelen het bestaat, formuleren we de volgende _uitdaging_:

__Breng een maatschappelijk of ecologisch relevant probleem in je schoolomgeving in kaart of los het op a.d.h.v. IoT technologie.__

# Aanpak

\[_Noot voor leerkrachten: we geven hier enkele handvaten, maar we raden je aan zelf na te denken hoe je jouw leerlingengroep best laat nadenken over welke stappen 
binnen dit project zullen moeten worden doorlopen._\]

Je zal dit project aanpakken in verschillende subproblemen. 

Sta zelf even stil welke stappen je achtereenvolgens zal moeten doorlopen om dit project tot een goed einde te brengen.
Je kan jezelf hiervoor de volgende vragen stellen:
- Weet je al wat je concreet zal gaan doen? Wat heb je nodig om dit te beslissen of uit te voeren?
- Welke informatie heb je al? Waarover zal je extra informatie nodig hebben?
- Kan je al inschatten wat de mogelijkheden zijn en wat de beperkingen? Welke extra informatie heb je hiervoor nodig?

# Overzicht project

Wij stellen voor om achtereenvolgens volgende subproblemen te behandelen:

* Subprobleem 1 (SP1): Brainstorm: 
    * Welke 'problemen' in je schoolomgeving zou je mogelijks kunnen in kaart brengen en/of oplossen met behulp van de IoT technologie die wij ter beschikking stellen?

* Subprobleem 2 (SP2): Randvoorwaarden IoT systeem: 
    * Wat is IoT eigenlijk precies? 
    * Wat kan je opmeten en wat niet? 
    * Met welke andere beperkingen moet je rekening houden?
	
    Hierover vind je [hier](./../SP2/inhoud.md) meer informatie terug.

<!---
https://hannedeprez1990.github.io/guide/SP2/inhoud.html

met / en zonder /: geen 'guide' in url

-->


* Subprobleem 3 (SP3): Selectie probleemstelling:
    * We leggen de vorige twee subproblemen samen: welke ideeÃ«n uit de brainstorm zijn haalbaar om binnen de beperkingen van het IoT systeem te onderzoeken?
    * Wat moet je meten om je probleemstelling te kunnen oplossen?
    * Wat zijn je onderzoeksvragen?

* Subprobleem 4 (SP4): Onderzoeksopzet/protocol:
    * Op welke manier moet je de IoT sensoren instellen (met een moeilijker woord: configureren) om je probleemstelling te onderzoeken of op te lossen?
	
    Over de configuratie van de sensoren vind je [hier](./../SP4/onderzoeksopzet.md) meer informatie terug.

* Subprobleem 5 (SP5): Analyse van de meetgegevens:
    * Wat zeggen de meetgegevens over je probleemstelling?
    * Welke analyses moet je toepassen op je meetgegevens om tot besluiten te kunnen komen?    
	* Hoe kan je die analyses uitvoeren? In welk programma/welke programmeertaal?
	
    Om je op weg te zetten met de analyses vind je [hier](./../SP5/analyse.md) meer informatie terug.

* Subprobleem 6: Synthese resultaten en reflectie:
    * Kan je een antwoord formuleren op je onderzoeksvragen?
    * Kan je ook een oplossing voor je probleemstelling formuleren? Of heb je hier meer gegevens of materiaal voor nodig?
    * Heeft IoT je geholpen je probleem beter in kaart te brengen?
    * Wat waren sterktes en beperkingen van het IoT systeem?
    * Wat heb je bijgeleerd? Vond je het boeiend? 
	
Verderop op deze website worden de subproblemen achtereenvolgens dieper uitgewerkt. 