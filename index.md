---
layout: default
title: Home
nav_order: 1
---

# IoT With a Soft Touch

![](./assets/images/promo.gif)

Dit project wordt ontwikkeld door de onderzoeksgroep DRAMCO van de KU Leuven Technologiecampus Gent, thuisbasis van de opleiding Industrieel Ingenieur. 

Doel van dit project is aan te tonen hoe divers “Internet of Things” (IoT) toepassingen zijn en de koudwatervrees bij niet-specialisten weg te nemen. Wij maken een ‘plug-and-play’ IoT-rugzak, waarmee iedereen eenvoudig aan de slag kan om een IoT-toepassing te bouwen. 

De technische moeilijkheden hebben wij voor je weggenomen; zodat jij al je aandacht kan richten op het probleem dat je wil aanpakken. Wij geven dan ook geen kant-en-klare problemen en/of oplossingen mee: de bedoeling is dat je zelf een probleem bedenkt, al dan niet uit je dagelijkse leven, en dat je creatief aan de slag gaat met onze IoT-rugzak om dit probleem op te lossen. Wel geven we enkele voorbeeldtoepassingen mee zodat je een goed beeld krijgt van de mogelijkheden van deze IoT-rugzak.

De naam “IoT with a soft touch” heeft een dubbele betekenis. 
Enerzijds slaat dit op het wegnemen van barrières voor leerlingen en personen met een niet hard-wetenschappelijke achtergrond. 
Anderzijds wijst dit op de toepassingsdomeinen van IoT, die ook buiten de state-of-the-art technologische settings, bv. in de zorgsector, gezocht kunnen worden.

Deze website bevat een inleiding over het internet der dingen en beschrijft het “IoT with a soft touch”-systeem zodat leerlingen met voldoende achtergrond het project kunnen aanvatten. 
De website biedt ook een leidraad om het project met leerlingen te doorlopen. Vanwege de brede doelgroep en de diversiteit aan toepassingen, wordt er van de leerkracht verwacht het 
projectmateriaal beschikbaar op deze website wat te kneden om het in de meest gunstige vorm aan zijn specifieke leerlingengroep aan te bieden.








